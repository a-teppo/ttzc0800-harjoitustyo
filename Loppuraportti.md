# Loppuraportti

Kurssi: TTZC0800 - Tietokannat  
Aihe: Salibandy-turnauksen tilastointi

Tekijät: 
* Antti Teppo/M1467
* Kim Närhi/M3198
* Pauliina Heikkilä/M3203

## Yhteenveto

Suurin haaste harjoitystyötä tehdessä oli tietokannan laajuuden rajaaminen. Valitsemamme aihe mahdollistaisi hyvinkin monimutkaisen ja laajan rakenteen. Päätimme rajata tietokannan käytön yhteen turnaukseen, jotta taulujen määrä pysyy järkevänä harjoitustyön toteutuksen kannalta. Pohdimme kuitenkin myös erilaisia laajennusmahdollisuuksia eri sarjatasoihin tai useampiin turnauksiin ja mitä ne vaatisivat tietokannalta.

Jätimme myös pois erilaisia ominaisuuksia, joista keskusteltiin suunnitteluvaiheessa. Esimerkiksi jos olisimme mahdollistaneet saman pelaajan pelaamisen eri joukkueissa, olisi pitänyt ottaa huomioon, että pelaajan tekemät maalit/saamat rangaistukset tulisi pysyä sen joukkueen tiedoissa, jonka riveissä ne olivat syntyneet.

Keskustelimme myös siitä, mahdollistetaanko joukkueiden tai pelaajien poistaminen kannasta. Ennen kuin yhtään peliä on pelattu, olisi joukkueen poistaminen vielä mahdollista, mutta mikäli mitään ottelutapahtumia on kirjattu, ei joukkuetta voi poistaa. Myöskään henkilöitä ei tässä vaiheessa voi välttämättä poistaa, koska heillä voi olla merkintöjä Maali- tai Rangaistus-tauluissa. Tulimme siihen tulokseen, että peruskäyttäjälle ei annettaisi oikeutta poistaa joukkueita/henkilöitä, koska käyttäjällä ei välttämättä olisi ymmärrystä mihin poistaminen johtaa. Henkilöille ja joukkueille olisi voinut tehdä aktiivisuus-määrittelyn, jonka perusteella ei-aktiiviset ("poistetut") joukkueet/henkilöt voisi piilottaa.

Haasteita aiheutti myös osittain hieman tulkinnanvarainen harjoitustyön tehtävänanto. Esim. kohta 7 "Luo prototyyppi/siistit lomakkeet" - tarkoitetaanko tällä mockup-tyyppisiä kuvia mahdollisista lomaketoteutuksista vai jotain käyttökelpoisia lomakkeita, tai kohta 8. "Tee siistit tietokannasta tulostettavat raportit vaatimusmäärittelyn pohjalta" - tulisiko raporttien käsitellä tietokantaa itseään vai tietokantaan ajettuja tietoja.

## Arvosanaehdotus

Ehdottamamme arvosana on 5. Harjoitustyö sisältää kaikki kurssilla käsitellyt asiat ja on rakenteeltaan harjoitustyöohjeessa vaadittua laajempi. Toteuttamamme kyselyt yhdistävät useampia tauluja ja käyttävät hyväkseen luomiamme näkymiä.