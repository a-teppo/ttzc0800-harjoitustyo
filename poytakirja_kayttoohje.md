# Ottelupöytäkirjan käyttöohjeet
## Ennakkovalmistelut:
Valitse ottelulistasta haluttu ottelu ja klikkaa Avaa. Luo tarvittaessa uusi ottelu. 

**Huom!** Joukkueiden ja/tai pelaajien tietoja ei voi muuttaa kesken ottelun. Varmista, että tarvittavat muutokset on tehty ennen ottelun alkua.

## Peliaika:
Oletuksena peliaika on 3 x 15min. Jos peliajaksi halutaan joku muu, valitse erien määrä ja erän pituus alasvetovalikoista. Testatessa voi valita erän pituudeksi 0,15 (9 sekuntia).
Käytä Käynnistä- ja Pysäytä-painikkeita ajanottoon. Maalien ja rangaistuksen lisääminen aktivoituu kun kello käynnistetään.

## Maalien ja rangaistusten lisääminen:
* Lisää maali tai rangaistus halutulle joukkueelle Lisää-painikkeista. 
* Kellossa sillä hetkellä oleva aika tallentuu tapahtuma-ajaksi. Aikaa voi muokata suoraan taulukkoon tarvittaessa. 
* Valitse tekijän/syöttäjän/kärsijän pelinumero alasvetovalikosta (vain kyseiseen joukkueeseen allokoitujen pelaajien numerot ovat valittavissa). 
* Valitse maalille erikoistilannekoodi tarvittaessa. 
* Syötä rangaistukselle kesto (kokonaisluku) ja syy (vapaa kenttä).

**Pakolliset kentät maalille:** Aika, Tekijä

**Pakolliset kentät rangaistukselle:** Aika, Kärsijä, Kesto, Syy

**Huom!** Lomakkeella ei ole vielä tarkistusta pakollisten kenttien syöttämiselle, joten käyttäjän tulee tarkistaa, että kaikki pakolliset tiedot on täytetty.

## Ottelun päättäminen
Ottelun voi päättää vasta kun peliaika on kulunut loppuun. Ennen ottelun päättämistä, tarkista, että kaikilla riveillä on pakolliset kentät täytettynä.

Ottelun data tallentuu tietokantaan klikkaamalla Päätä ottelu -painiketta. Keskeneräistä ottelua ei voi tallentaa. Jos haluat olla tallentamatta ottelun tietoja, sulje ikkuna ruksista ja vastaa Kyllä.